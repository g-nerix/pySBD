తెలంగాణ ప్రభుత్వం ఏర్పడినాక పెట్టిన మొట్టమొదటి కుట్ర కేసు ఇప్పుడు అమర్‌, విమల              ప్రభృతుల మీద పెట్టిందే. జన తెలంగాణ, ప్రజా        స్వామిక  తెలంగాణ గురించి మాట్లాడిన, రాసిన, పాడిన కవులు, కళాకారుల విషయంలోనే కాదు, లౌకిక, ప్రజాస్వామిక భావజాలం కలిగిన వామపక్ష                  రచయితల మీద కూడా తెలంగాణ ప్రభుత్వంలో దాడులు మొదలైనవి. తనకు వ్యతిరేకంగా రాసే మీడియాను పది అడుగుల లోతుకు పాతరేయగలనని కాళోజీ శతజయంతి వేదిక నుంచి వరంగల్‌లో  ప్రకటించగలిగేంత భావ ప్రకటనా స్వేచ్ఛతో ఈనాటికీ ఏబీఎన్‌            టీవీ చానల్‌ మీద నిష్కారణ నిషేధాన్ని అమలు చేయగలడు.తెలంగాణ ముఖ్యమంత్రి కె. చంద్రశేఖర్‌రావు సాహిత్య విద్యార్థి. కవి, కళల పట్ల అభిరుచి ఉన్నవాడు. తెలంగాణ తల్లిని రూపొందించడంలో,తెలంగాణ జాతీయగీత రచనలో స్వయంగా శ్రద్ధ పెట్టినవాడు. పుస్తక పఠన వ్యసనపరుడు. జీవిత ఖైదీలంటే జీవితమంతా జైల్లో ఎట్లా ఉంటారు, మనిషి స్వేచ్ఛా పిపాసి అని ‘పాపిలాన్‌’ (తెలుగులో డాక్టర్‌ ఎం.వి.రమణారెడ్డి ‘పంజరం’ పేరుతో అనువదించాడు) నవల గురించి మాట్లాడగలడు. దాశరథి, కాళోజీ, వట్టికోటల శతజయంతులు మొక్కుబడిగా చేయడమే కాదు విగ్రహాలు, భవనాలు నిర్మించడమే కాదు, వాళ్ల పద్యాలు, గేయాలు గొప్ప ధారణా శక్తితో వినిపించగలడు. వట్టికోట నవలల్లోని, కథల్లోని అంశాలను చర్చించగలడు. కాళోజీ పేరు మీదనైతే వరంగల్‌లో మూడున్నర ఎకరాల స్థలంలో ఏకంగా ఒక సాంస్కృతిక కేంద్రాన్ని నెలకొల్పడానికి ఉత్తర్వులిచ్చాడు. కాళోజీ పేరు మీద ఆరోగ్య వైద్య విశ్వవిద్యాలయాన్ని వరంగల్‌లో ఏర్పాటు చేయడానికి కూడా నిర్ణయం తీసుకున్నాడు. తనకు వాస్తు కళా శాస్త్రంలో కూడా ఉన్న విశ్వాసం వలన ప్రభుత్వ అధికార పీఠాలకు ప్రమాదమున్న సచివాలయాన్ని వాస్తు దోషం భయం వలన- ఒంటి ఊపిరి కాళోజీని ఎనభై ఎనిమిదేళ్లు ఆరో గ్యంగా కాపాడిన ప్రభుత్వ ఆసుపత్రుల్లో ఒకటైన చెస్ట్‌ ఆసుపత్రిని తొలగించి నిర్మించగలడు.దశాబ్దాల తెలంగాణ ఉద్యమానికైనా, తెలంగాణ రాష్ట్ర ఆవిర్భావానికైనా, కళాకారులు, కవులు, మేధావులు నాయకత్వ స్థానంలోనూ, కార్యకర్తల స్థానంలోనూ క్రియాశీలంగా పనిచేసారనే గుర్తింపు ఆయనకున్నది. ఆయన ఆ విషయాన్ని పలుమార్లు ప్రస్తావించడమే కాకుండా తెలంగాణ ధూంధాం నిర్వహించిన రసమయి బాలకిషన్‌కు ఎంఎల్‌ఏ టికెట్‌ ఇచ్చి, సాంస్కృతిక శాఖకు బాధ్యుణ్ని చేసి కేబినెట్‌ హోదా ఇచ్చాడు. రసమయి బాలకిషన్‌ శాసనసభలో ప్రవేశించిన తొలిరోజు దృశ్యాలను చిత్రించి, ప్రదర్శించి, వెక్కిరించిన టీవీ9ను నిషేధించగలడు. నిషేధం తొలగించి ‘జై తెలంగాణ’ అన్నందుకు అనుమతించగలడు. తనకు వ్యతిరేకంగా రాసే మీడియాను పది అడుగుల లోతుకు పాతరేయగలనని కాళోజీ శతజయంతి వేదిక నుంచి వరంగల్‌లో ప్రకటించగలిగేంత భావ ప్రకటనా స్వేచ్ఛతో ఈనాటికీ ఏబీఎన్‌ టీవీ చానల్‌ మీద నిష్కారణ నిషేధాన్ని అమలు చేయగలడు.ఆయన చేత ప్రశంసలు (పొగడ్తలు), సన్మానాలు, బిరుదులు పొందని తెలంగాణ కళాకారుడు, కవి ఎవరైనా ఉన్నారా? అంతెందుకు ‘కావడి కుండలుగా విడిపోదాం. కావిడి బద్దవలె కలిసుందాం’ అన్నందుకు ఆకాల మరణం చెందిన సుప్రసిద్ధ కవి పైడి తెరేష్‌ బాబు ఇంటికి వెళ్లి నివాళి చెప్పి కుటుంబంలో ఒకరికి ఉద్యోగం, పది లక్షల ఆర్థిక సహాయం ప్రకటించాడు. కళాకారులకు నెల నెలా భృతి, పారితోషికాలు, పింఛన్లు, గృహ వసతులు- ఆ వాగ్దానాలకు అంతులేదు. అవన్నీ అధ్యయనం చేసి, పరిశీలించి అమలు చేయడానికి ఒక కమిటీని వేసాడు. తెలంగాణ ఉద్యమానికి మీరు రాసింది, మాట్లాడింది చాలని ఘంటా చక్రపాణిని, విఠల్‌ను పబ్లిక్‌ సర్వీస్‌ కమిషన్‌ ఛైర్మన్‌గాను, సభ్యునిగానూ, అల్లం నారాయణను అల్లంకారాలు, ప్రాణహితలు కట్టిపెట్టమని ప్రెస్‌ అకాడమీ చైర్మన్‌ను చేశాడు. కాకపోతే ఏక కాలంలో తెలంగాణ జర్నలిస్టు యూనియన్‌ అధ్యక్షుడుగా ఉండి గతంలో దేవులపల్లి అమర్‌ వలె ప్రభుత్వంకు అనుకూలంగా వ్యవహరించమని చెప్పకనే చెప్పాడు. దేశపతి శ్రీనివాస్‌ ముఖ్యమంత్రికి ఆఫీసర్‌ ఆన్‌ స్పెషల్‌ డ్యూటీ, శ్రీధర్‌ దేశ్‌పాండే నీటి పారుదల మంత్రికి ఆఫీసర్‌ ఆన్‌ స్పెషల్‌ డ్యూటీగా నిర్వహించగల గాయక, సాంస్కృతిక, ఇంజినీరింగ్‌, సామాజిక ఇంజనీరింగ్‌ కర్తవ్యాలు కాదు బాధ్యతలు ఏముంటాయో ఎవరైనా ఊహించగలిగేదే. సకల జనుల సమ్మె పట్ల అయిష్టాన్ని దేవీ ప్రసాద్‌కు పట్టభద్రుల ఎంఎల్‌సి టికెట్‌ ఇచ్చి ప్రకటించుకోగలడు. సాగరహారం మీద కోపాన్ని కోదండరామ్‌ను దూరంగా పెట్టి తీర్చుకోగలడు. చుక్కా రామయ్య, పొత్తూరి, హరగోపాల్‌లను కలవడానికి నిరాకరించి ప్రజాస్వామిక మేధావుల పట్ల తన నిరసన వ్యక్తం చేయగలడు. ఇంకా ఇటువంటి ఉదంతాలు ఎన్నో.దీనినంతా గిట్టని వాళ్ళు కలుపుకోవడం అంటారు. లేదు కక్ష పెట్టుకోవడం అంటారు. తెలంగాణ విడిపోయింది. తెలంగాణ నుంచి ఏడు ఆదివాసీ మండలాలు జైరామ్‌ రమేశ్‌- వెంకయ్యనాయుడు- చంద్రబాబు నాయుడుతో చేసుకున్న ఒప్పం దంలో భాగంగా విడిపోయి పోలవరం ప్రాజెక్టు కింద మునిగిపోతున్నాయి. సింగరేణి ప్రాంతమంతా, అంటే గోదావరి తీరంలో ఉన్న ఆదిలాబాదు, కరీంనగర్‌, వరంగల్‌, ఖమ్మంలో బొగ్గు గనులున్న ప్రాంతంమంతా ఓపెన్‌ కాస్ట్‌ విధ్వంసానికి బూడిద గుట్టల శ్మశానమవుతున్నది. ఈ శ్మశానాల మధ్య ప్రైవేట్‌ పారిశ్రామిక కారిడార్ల కోసం సరీసృపం వలె విశాలమైన రోడ్డు బుసకొడుతున్నది. గుట్టలన్నీ గ్రెనైట్లవుతున్నాయి. గుడ్డెలుగులు, కోతులు, అడవి జంతువులు ఊరిబాట పట్టాయి. మనుషులు వలస బాట పట్టారు. జలాశయాల ఆకరాలను నిషేధించి, ఇసుక తోడుకపోయే వాళ్లకు రాజకీయ పదవులు, మంత్రి పదవుల్ని ఇచ్చి తెలంగాణ ప్రభుత్వం కాకతీయ మిషన్‌ చేపట్టింది. పొక్లెయినర్లతో చెరువుల పూడికతీత, భారీ కార్పొరేటర్ల కోసం వాటర్‌ గ్రిడ్‌. వైఎస్‌ఆర్‌ ‘జలయజ్ఞానికి’ తెలంగాణ భాషలో అనువాదం కాకతీయ మిషన్‌.కవులు, కళాకారులు అంతా బయల్దేరారు. కవిత్వాలు, వ్యాసాలు రాస్తున్నారు. పాదయాత్రలు చేస్తున్నారు. కానీ ఈ క్రమంలో వాళ్లకెక్కడా రోజూ పత్రికల్లో రిపోర్టవుతున్న రైతుల ఆత్మహత్యల వార్తలు కనిపిస్తున్నట్లు లేదు. వీళ్ళు కాకతీయ మిషన్‌లో వెళ్లే ప్రతి గ్రామంలో ఒకరో ఇద్దరో రైతులైనా ఆత్మహత్యలు చేసుకొని ఉంటారు. దేశంలోనే ఆదిలాబాద్‌ జిల్లాలో రైతుల ఆత్మహత్యల సంఖ్య అత్యధికం. ఒక్క పాలమూరు జిల్లాలోనే తెలంగాణ ఏర్పడినాక డెబ్బై ఎనిమిది మంది రైతులు ఆత్మహత్య చేసుకున్నారు. జూన్‌ 2, 2014న తెలంగాణ ఏర్పడిన నాటి నుంచి ఇప్పటికి గత పది నెలల్లో ఆత్మహత్యల సంఖ్య ఆంధ్రప్రదేశ్‌ సమైక్య రాష్ట్రంగా ఉన్నప్పటి కన్న మూడు రెట్లు పెరిగింది. ఆంధ్రజ్యోతి దినపత్రికలో సూక్ష్మ స్థాయి, గ్రామ స్థాయి సర్వేలో పేర్లతో సహా ఇచ్చిన వివరాల నేపథ్యంలో రైతుల హత్యల అంశం ఇంతకన్నా ఎక్కువ ప్రస్తావించనక్కర్లేదు.కాని, ఈ కవులకు, కళాకారులకెవరికీ రైతుల ఆత్మహత్యల గురించి రాయాలని కానీ, మాట్లాడాలని కానీ, పాదయాత్రలు చేయాలని కానీ తోచలేదు. ఎవరైనా ఒకరిద్దరు మొదటి నుంచి ప్రత్యేక తెలంగాణ ఉద్యమంలో జన తెలంగాణ దృక్పథంతో క్రియాశీలంగా పాల్గొంటూ ఆ అవగాహనతోనే దళిత, బడుగువర్గాల సామాజిక తెలంగాణ గురించి మాట్లాడినా, ప్రజాస్వామిక తెలంగాణ గురించి మాట్లాడినా వాళ్లపై కుట్రకేసులు, అక్రమంగా ఆయుధాల కొనుగోలు కేసులు, భౌతిక దాడులు, హత్యా ప్రయత్నాలు చేస్తున్నారు. అందుకు తాజా ఉదాహరణ- సీపీఐ ఎంఎల్‌ జనశక్తి నాయకుడు కూర రాజన్నతో పాటు మిత్ర, అమర్‌ పేరుతో వేల పాటలు రాసి అరుణోదయ సాంస్కృతిక సమాఖ్యకు వెన్నెముకగా ఉన్న అమర్‌పైన, తెలంగాణ యునైటెడ్‌ ఫ్రంట్‌ కో చైర్మన్‌, అరుణోదయ నాయకురాలు, విమలక్కగా తెలంగాణ ప్రజలందరూ పిలుచుకునే కళాకారిణి విమలపైన పెట్టిన నిజామాబాద్‌ కుట్రకేసు. నిజామాబాద్‌లో కరీంనగర్‌లో సిరిసిల్లా పోరాట కాలం నుంచి బీడీ కార్మికుల ఉద్యమ నిర్మాణంలో కూడా పాల్గొంటున్న అమర్‌, విమలలు తెలంగాణ ఏర్పడిన తర్వాత కూడా బీడీ కార్మికుల నిర్మాణాలను, ఉద్యమాలను, పోరాటాలను కొనసాగిస్తూ అందులో భాగంగా నిజామాబాద్‌లో బీడీ కార్మికుల సంఘం సభ పెట్టిన సందర్భంగా స్థానిక కార్యకర్తలను అరెస్టు చేసి అక్రమ ఆయుధ సేకరణ పేరుతో, ఒక కుట్ర కేసులో పై ముగ్గురు నాయకులను ఇరికించి కేసు పెట్టారు. ఆంధ్రప్రదేశ్‌ ప్రభుత్వంలో జలగం వెంగళరావుతో ప్రారంభమైన కుట్ర కేసుల పోలీసుల రచన  తెలం గాణ ఏర్పడినా ఆగలేదు. ఆంధ్రప్రదేశ్‌ సమైక్య రాష్ట్రంలోనే చర్చలు ముగిసి జనశక్తి ప్రతినిధి రియాజ్‌ను 2005 జూలై 2న మరో నలుగురు సహచరులతో పాటు పట్టుకొని చంపిన తర్వాత కొద్ది కాలానికే అమర్‌ను అరెస్టు చేసి గుజరాత్‌లో సూరత్‌ కుట్రకేసు పెట్టడంలోనూ, తెలంగాణలో సిరిసిల్లా కుట్రకేసు పెట్టడంలోనూ ఆనాడు ఆంధ్రప్రదేశ్‌ ఎస్‌ఐబీదే కీలక పాత్ర. తెలంగాణ ప్రభుత్వం ఏర్పడినాక పెట్టిన మొట్టమొదటి కుట్ర కేసు ఇప్పుడు అమర్‌, విమల ప్రభృతుల మీద పెట్టిందే. జన తెలంగాణ, ప్రజాస్వామిక తెలంగాణ గురించి మాట్లాడిన, రాసిన, పాడిన కవుల, కళాకారుల విషయంలోనే కాదు, లౌకిక, ప్రజాస్వామిక భావజాలం కలిగిన వామపక్ష రచయితల మీద కూడా తెలంగాణ ప్రభుత్వంలో దాడులు మొదలైనవి. ఇటీవలి కాలంలో మోదీ ప్రభుత్వ అనుకూల వైఖరి ప్రకటిస్తున్న తెరాస పార్టీ- ఎన్డీఏలో భాగం కాకున్నా (ఎన్డీఏలో భాగస్వామి అయిన శివసేన అయినా దూరం ఉన్నది కానీ) భూ ఆక్రమణ బిల్లుకు లోక్‌సభలో అనుకూలమైన ఓటు వేసింది. తెరాస పార్టీ కేంద్రమంత్రి వర్గంలో చేరడానికి తహతహలాడుతున్నదని కూడా బహిరంగంగా అందరూ మాట్లాడుకుంటున్నారు. కేసీఆర్‌ యాదగిరిగుట్టను యాదాద్రి చేయడానికి జియ్యర్‌స్వామితో హెలికాప్టర్‌లో వెళ్లి వంద కోట్ల రూపాయలు ప్రకటించడం, ముఖ్యమంత్రిగా హిందూ మత మూఢవిశ్వాసాలను, బోనాల పండుగలలో జోగినీలతో భవిష్యద్వాణి చెప్పించడం, శ్రీరామనవమి, హనుమాన్‌ జయంతి వంటివి స్వయం గా గవర్నర్‌, ముఖ్యమంత్రుల అధికార కార్యక్రమాలుగా నిర్వహించడం సంఘ పరివార్‌కు ఎక్కడలేని బలాన్ని ఇస్తున్నాయి. ఈ నేపథ్యంలోనే వనపర్తిలో యూటీఎఫ్‌ ఏర్పాటు చేసిన కిరణ్‌కుమార్‌ అనే కవి ‘వసంత రేఖ’ పుస్తాకావిష్కరణ సభపై ఆ పుస్తకావిష్కరణకు వెళ్లిన డాక్టర్‌ కాశీం మాట్లాడుతుండగా సంఘ పరివార్‌ శక్తులు దాడి చేసి కిరణ్‌కుమార్‌ సహా కొందరు ఉపాధ్యాయులను కొట్టారు. సభలో బీభత్సం సృష్టించారు. పోలీసులు తొమ్మిది మంది యూటీఎఫ్‌ టీచర్లపైన, డీటీఎఫ్‌ ఏసోబుపైన కూడా కేసులు పెట్టారు. ‘వసంత రేఖ’లో కిరణ్‌కుమార్‌ సీతాపహరణానికి దారి తీసిన శూర్పణఖ చెవులు, ముక్కు కోయడం ప్రస్తావించాడని అది రాముని దూషణ అనేది అభ్యంతరం. తాను పిల్లలతో విహారయాత్రకు వెళ్లినపుడు గుడిలో హుండీలో డబ్బులు వేసిన వాళ్లను చూసిన పిల్లలు - తిరిగి వస్తుంటే మెట్లమీద అడుక్కునే వాళ్లను చూసి ఇటువంటి వాళ్లకు దానం చేయొచ్చుకదా హుండీలో వేయడంకన్నా అని అన్నవన్నీ అనుభవాలు రాసాడు. ఇవీ సంఘపరివార్‌ అసహనానికి కారణాలైనవి. కనిపించని దేవుళ్ల కన్నా జీవితమంతా దళిత బడుగువర్గాల కోసం పోరాడి, హిందూ మతంలోని అస్పృశ్యతకు వ్యతిరేకంగా పోరాడిన అంబేద్కర్‌ను ఆదర్శంగా తీసుకోవచ్చు కదా అని చెప్పడం నేరమై పోయింది తెలంగాణ రాష్ట్రంలో. ఇంక ఇటువంటి వాతావరణంలో గద్దర్‌ మీద హత్యాప్రయత్నం జరిగి పద్దెనిమిది సంవత్సరాలు గడిచిన సందర్భం వస్తున్నది. తెలంగాణ రాష్ట్రం ఏర్పడినాక ఇది మొదటి ఏప్రిల్‌ 6. ఎన్‌కౌంటర్‌ మృత దేహాల స్వాధీనం గురించి మాట్లాడినందుకు, ప్రజాస్వామిక తెలంగాణ గురించి మాట్లాడినందుకు, రిజర్వేషన్‌ల వర్గీకరణ గురించి మాట్లాడినందుకు ఆయన మీద హత్యాయత్నం జరిగింది. అది స్పష్టంగా రాజ్యం చేసిన దాడి. అప్పుడు అధికారంలో తెలుగుదేశం పార్టీ ఉన్నది. ఆ తర్వాత కాంగ్రెస్‌ ప్రభుత్వం వచ్చింది. వరుసగా ఆంధ్రప్రదేశ్‌ సమైక్య రాష్ట్రంలో ఎవరి కాలంలోనైనా హత్యా ప్రయత్నం చేసిన వారిని కనుగొని శిక్షించడం కాదు గదా, కనీసం కేసు పెట్టే యత్నం కూడా ఏ ముఖ్యమంత్రీ చేయలేదు. తెలంగాణ ప్రభుత్వంలోను విప్లవకారుల కోసం గాలింపు చర్యలు, పోలీసు కాల్పులు జరుగుతున్నాయి. అటువంటి కాల్పుల్లో ఖమ్మం జిల్లాలో మావోయిస్టు అనే అనుమానంతో ఒక ఆదివాసీని చంపేసారు కూడా. ఎన్‌కౌంటర్లు జరుగుతున్నాయి. లాకప్‌ హత్యలు జరుగుతున్నాయి. నిషేధాలు, నిర్బంధాలు, కుట్రకేసులు మళ్లీ మొదలయ్యాయి. కనుక గద్దర్‌ మీద హత్యా ప్రయత్నంపై తెలంగాణ ప్రభుత్వమైనా విచారణ జరిపి నేరస్తులను శిక్షిస్తుందా?వరవరరావుదశాబ్దాల తెలంగాణ ఉద్యమానికైనా, తెలంగాణ రాష్ట్ర ఆవిర్భావానికైనా, కళాకారులు, కవులు, మేధావులు నాయకత్వ స్థానంలోనూ, కార్యకర్తల స్థానంలోనూ క్రియాశీలంగా పనిచేసారనే గుర్తింపు ఆయనకున్నది. ఆయన ఆ విషయాన్ని పలుమార్లు ప్రస్తావించడమే కాకుండా తెలంగాణ ధూంధాం నిర్వహించిన రసమయి బాలకిషన్‌కు ఎంఎల్‌ఏ టికెట్‌ ఇచ్చి, సాంస్కృతిక శాఖకు బాధ్యుణ్ని చేసి కేబినెట్‌ హోదా ఇచ్చాడు. రసమయి బాలకిషన్‌ శాసనసభలో ప్రవేశించిన తొలిరోజు దృశ్యాలను చిత్రించి, ప్రదర్శించి, వెక్కిరించిన టీవీ9ను నిషేధించగలడు. నిషేధం తొలగించి ‘జై తెలంగాణ’ అన్నందుకు అనుమతించగలడు. తనకు వ్యతిరేకంగా రాసే మీడియాను పది అడుగుల లోతుకు పాతరేయగలనని కాళోజీ శతజయంతి వేదిక నుంచి వరంగల్‌లో ప్రకటించగలిగేంత భావ ప్రకటనా స్వేచ్ఛతో ఈనాటికీ ఏబీఎన్‌ టీవీ చానల్‌ మీద నిష్కారణ నిషేధాన్ని అమలు చేయగలడు.ఆయన చేత ప్రశంసలు (పొగడ్తలు), సన్మానాలు, బిరుదులు పొందని తెలంగాణ కళాకారుడు, కవి ఎవరైనా ఉన్నారా? అంతెందుకు ‘కావడి కుండలుగా విడిపోదాం. కావిడి బద్దవలె కలిసుందాం’ అన్నందుకు ఆకాల మరణం చెందిన సుప్రసిద్ధ కవి పైడి తెరేష్‌ బాబు ఇంటికి వెళ్లి నివాళి చెప్పి కుటుంబంలో ఒకరికి ఉద్యోగం, పది లక్షల ఆర్థిక సహాయం ప్రకటించాడు. కళాకారులకు నెల నెలా భృతి, పారితోషికాలు, పింఛన్లు, గృహ వసతులు- ఆ వాగ్దానాలకు అంతులేదు. అవన్నీ అధ్యయనం చేసి, పరిశీలించి అమలు చేయడానికి ఒక కమిటీని వేసాడు. తెలంగాణ ఉద్యమానికి మీరు రాసింది, మాట్లాడింది చాలని ఘంటా చక్రపాణిని, విఠల్‌ను పబ్లిక్‌ సర్వీస్‌ కమిషన్‌ ఛైర్మన్‌గాను, సభ్యునిగానూ, అల్లం నారాయణను అల్లంకారాలు, ప్రాణహితలు కట్టిపెట్టమని ప్రెస్‌ అకాడమీ చైర్మన్‌ను చేశాడు. కాకపోతే ఏక కాలంలో తెలంగాణ జర్నలిస్టు యూనియన్‌ అధ్యక్షుడుగా ఉండి గతంలో దేవులపల్లి అమర్‌ వలె ప్రభుత్వంకు అనుకూలంగా వ్యవహరించమని చెప్పకనే చెప్పాడు. దేశపతి శ్రీనివాస్‌ ముఖ్యమంత్రికి ఆఫీసర్‌ ఆన్‌ స్పెషల్‌ డ్యూటీ, శ్రీధర్‌ దేశ్‌పాండే నీటి పారుదల మంత్రికి ఆఫీసర్‌ ఆన్‌ స్పెషల్‌ డ్యూటీగా నిర్వహించగల గాయక, సాంస్కృతిక, ఇంజినీరింగ్‌, సామాజిక ఇంజనీరింగ్‌ కర్తవ్యాలు కాదు బాధ్యతలు ఏముంటాయో ఎవరైనా ఊహించగలిగేదే. సకల జనుల సమ్మె పట్ల అయిష్టాన్ని దేవీ ప్రసాద్‌కు పట్టభద్రుల ఎంఎల్‌సి టికెట్‌ ఇచ్చి ప్రకటించుకోగలడు. సాగరహారం మీద కోపాన్ని కోదండరామ్‌ను దూరంగా పెట్టి తీర్చుకోగలడు. చుక్కా రామయ్య, పొత్తూరి, హరగోపాల్‌లను కలవడానికి నిరాకరించి ప్రజాస్వామిక మేధావుల పట్ల తన నిరసన వ్యక్తం చేయగలడు. ఇంకా ఇటువంటి ఉదంతాలు ఎన్నో.దీనినంతా గిట్టని వాళ్ళు కలుపుకోవడం అంటారు. లేదు కక్ష పెట్టుకోవడం అంటారు. తెలంగాణ విడిపోయింది. తెలంగాణ నుంచి ఏడు ఆదివాసీ మండలాలు జైరామ్‌ రమేశ్‌- వెంకయ్యనాయుడు- చంద్రబాబు నాయుడుతో చేసుకున్న ఒప్పం దంలో భాగంగా విడిపోయి పోలవరం ప్రాజెక్టు కింద మునిగిపోతున్నాయి. సింగరేణి ప్రాంతమంతా, అంటే గోదావరి తీరంలో ఉన్న ఆదిలాబాదు, కరీంనగర్‌, వరంగల్‌, ఖమ్మంలో బొగ్గు గనులున్న ప్రాంతంమంతా ఓపెన్‌ కాస్ట్‌ విధ్వంసానికి బూడిద గుట్టల శ్మశానమవుతున్నది. ఈ శ్మశానాల మధ్య ప్రైవేట్‌ పారిశ్రామిక కారిడార్ల కోసం సరీసృపం వలె విశాలమైన రోడ్డు బుసకొడుతున్నది. గుట్టలన్నీ గ్రెనైట్లవుతున్నాయి. గుడ్డెలుగులు, కోతులు, అడవి జంతువులు ఊరిబాట పట్టాయి. మనుషులు వలస బాట పట్టారు. జలాశయాల ఆకరాలను నిషేధించి, ఇసుక తోడుకపోయే వాళ్లకు రాజకీయ పదవులు, మంత్రి పదవుల్ని ఇచ్చి తెలంగాణ ప్రభుత్వం కాకతీయ మిషన్‌ చేపట్టింది. పొక్లెయినర్లతో చెరువుల పూడికతీత, భారీ కార్పొరేటర్ల కోసం వాటర్‌ గ్రిడ్‌. వైఎస్‌ఆర్‌ ‘జలయజ్ఞానికి’ తెలంగాణ భాషలో అనువాదం కాకతీయ మిషన్‌.కవులు, కళాకారులు అంతా బయల్దేరారు. కవిత్వాలు, వ్యాసాలు రాస్తున్నారు. పాదయాత్రలు చేస్తున్నారు. కానీ ఈ క్రమంలో వాళ్లకెక్కడా రోజూ పత్రికల్లో రిపోర్టవుతున్న రైతుల ఆత్మహత్యల వార్తలు కనిపిస్తున్నట్లు లేదు. వీళ్ళు కాకతీయ మిషన్‌లో వెళ్లే ప్రతి గ్రామంలో ఒకరో ఇద్దరో రైతులైనా ఆత్మహత్యలు చేసుకొని ఉంటారు. దేశంలోనే ఆదిలాబాద్‌ జిల్లాలో రైతుల ఆత్మహత్యల సంఖ్య అత్యధికం. ఒక్క పాలమూరు జిల్లాలోనే తెలంగాణ ఏర్పడినాక డెబ్బై ఎనిమిది మంది రైతులు ఆత్మహత్య చేసుకున్నారు. జూన్‌ 2, 2014న తెలంగాణ ఏర్పడిన నాటి నుంచి ఇప్పటికి గత పది నెలల్లో ఆత్మహత్యల సంఖ్య ఆంధ్రప్రదేశ్‌ సమైక్య రాష్ట్రంగా ఉన్నప్పటి కన్న మూడు రెట్లు పెరిగింది. ఆంధ్రజ్యోతి దినపత్రికలో సూక్ష్మ స్థాయి, గ్రామ స్థాయి సర్వేలో పేర్లతో సహా ఇచ్చిన వివరాల నేపథ్యంలో రైతుల హత్యల అంశం ఇంతకన్నా ఎక్కువ ప్రస్తావించనక్కర్లేదు.కాని, ఈ కవులకు, కళాకారులకెవరికీ రైతుల ఆత్మహత్యల గురించి రాయాలని కానీ, మాట్లాడాలని కానీ, పాదయాత్రలు చేయాలని కానీ తోచలేదు. ఎవరైనా ఒకరిద్దరు మొదటి నుంచి ప్రత్యేక తెలంగాణ ఉద్యమంలో జన తెలంగాణ దృక్పథంతో క్రియాశీలంగా పాల్గొంటూ ఆ అవగాహనతోనే దళిత, బడుగువర్గాల సామాజిక తెలంగాణ గురించి మాట్లాడినా, ప్రజాస్వామిక తెలంగాణ గురించి మాట్లాడినా వాళ్లపై కుట్రకేసులు, అక్రమంగా ఆయుధాల కొనుగోలు కేసులు, భౌతిక దాడులు, హత్యా ప్రయత్నాలు చేస్తున్నారు. అందుకు తాజా ఉదాహరణ- సీపీఐ ఎంఎల్‌ జనశక్తి నాయకుడు కూర రాజన్నతో పాటు మిత్ర, అమర్‌ పేరుతో వేల పాటలు రాసి అరుణోదయ సాంస్కృతిక సమాఖ్యకు వెన్నెముకగా ఉన్న అమర్‌పైన, తెలంగాణ యునైటెడ్‌ ఫ్రంట్‌ కో చైర్మన్‌, అరుణోదయ నాయకురాలు, విమలక్కగా తెలంగాణ ప్రజలందరూ పిలుచుకునే కళాకారిణి విమలపైన పెట్టిన నిజామాబాద్‌ కుట్రకేసు. నిజామాబాద్‌లో కరీంనగర్‌లో సిరిసిల్లా పోరాట కాలం నుంచి బీడీ కార్మికుల ఉద్యమ నిర్మాణంలో కూడా పాల్గొంటున్న అమర్‌, విమలలు తెలంగాణ ఏర్పడిన తర్వాత కూడా బీడీ కార్మికుల నిర్మాణాలను, ఉద్యమాలను, పోరాటాలను కొనసాగిస్తూ అందులో భాగంగా నిజామాబాద్‌లో బీడీ కార్మికుల సంఘం సభ పెట్టిన సందర్భంగా స్థానిక కార్యకర్తలను అరెస్టు చేసి అక్రమ ఆయుధ సేకరణ పేరుతో, ఒక కుట్ర కేసులో పై ముగ్గురు నాయకులను ఇరికించి కేసు పెట్టారు. ఆంధ్రప్రదేశ్‌ ప్రభుత్వంలో జలగం వెంగళరావుతో ప్రారంభమైన కుట్ర కేసుల పోలీసుల రచన  తెలం గాణ ఏర్పడినా ఆగలేదు. ఆంధ్రప్రదేశ్‌ సమైక్య రాష్ట్రంలోనే చర్చలు ముగిసి జనశక్తి ప్రతినిధి రియాజ్‌ను 2005 జూలై 2న మరో నలుగురు సహచరులతో పాటు పట్టుకొని చంపిన తర్వాత కొద్ది కాలానికే అమర్‌ను అరెస్టు చేసి గుజరాత్‌లో సూరత్‌ కుట్రకేసు పెట్టడంలోనూ, తెలంగాణలో సిరిసిల్లా కుట్రకేసు పెట్టడంలోనూ ఆనాడు ఆంధ్రప్రదేశ్‌ ఎస్‌ఐబీదే కీలక పాత్ర. తెలంగాణ ప్రభుత్వం ఏర్పడినాక పెట్టిన మొట్టమొదటి కుట్ర కేసు ఇప్పుడు అమర్‌, విమల ప్రభృతుల మీద పెట్టిందే. జన తెలంగాణ, ప్రజాస్వామిక తెలంగాణ గురించి మాట్లాడిన, రాసిన, పాడిన కవుల, కళాకారుల విషయంలోనే కాదు, లౌకిక, ప్రజాస్వామిక భావజాలం కలిగిన వామపక్ష రచయితల మీద కూడా తెలంగాణ ప్రభుత్వంలో దాడులు మొదలైనవి. ఇటీవలి కాలంలో మోదీ ప్రభుత్వ అనుకూల వైఖరి ప్రకటిస్తున్న తెరాస పార్టీ- ఎన్డీఏలో భాగం కాకున్నా (ఎన్డీఏలో భాగస్వామి అయిన శివసేన అయినా దూరం ఉన్నది కానీ) భూ ఆక్రమణ బిల్లుకు లోక్‌సభలో అనుకూలమైన ఓటు వేసింది. తెరాస పార్టీ కేంద్రమంత్రి వర్గంలో చేరడానికి తహతహలాడుతున్నదని కూడా బహిరంగంగా అందరూ మాట్లాడుకుంటున్నారు. కేసీఆర్‌ యాదగిరిగుట్టను యాదాద్రి చేయడానికి జియ్యర్‌స్వామితో హెలికాప్టర్‌లో వెళ్లి వంద కోట్ల రూపాయలు ప్రకటించడం, ముఖ్యమంత్రిగా హిందూ మత మూఢవిశ్వాసాలను, బోనాల పండుగలలో జోగినీలతో భవిష్యద్వాణి చెప్పించడం, శ్రీరామనవమి, హనుమాన్‌ జయంతి వంటివి స్వయం గా గవర్నర్‌, ముఖ్యమంత్రుల అధికార కార్యక్రమాలుగా నిర్వహించడం సంఘ పరివార్‌కు ఎక్కడలేని బలాన్ని ఇస్తున్నాయి. ఈ నేపథ్యంలోనే వనపర్తిలో యూటీఎఫ్‌ ఏర్పాటు చేసిన కిరణ్‌కుమార్‌ అనే కవి ‘వసంత రేఖ’ పుస్తాకావిష్కరణ సభపై ఆ పుస్తకావిష్కరణకు వెళ్లిన డాక్టర్‌ కాశీం మాట్లాడుతుండగా సంఘ పరివార్‌ శక్తులు దాడి చేసి కిరణ్‌కుమార్‌ సహా కొందరు ఉపాధ్యాయులను కొట్టారు. సభలో బీభత్సం సృష్టించారు. పోలీసులు తొమ్మిది మంది యూటీఎఫ్‌ టీచర్లపైన, డీటీఎఫ్‌ ఏసోబుపైన కూడా కేసులు పెట్టారు. ‘వసంత రేఖ’లో కిరణ్‌కుమార్‌ సీతాపహరణానికి దారి తీసిన శూర్పణఖ చెవులు, ముక్కు కోయడం ప్రస్తావించాడని అది రాముని దూషణ అనేది అభ్యంతరం. తాను పిల్లలతో విహారయాత్రకు వెళ్లినపుడు గుడిలో హుండీలో డబ్బులు వేసిన వాళ్లను చూసిన పిల్లలు - తిరిగి వస్తుంటే మెట్లమీద అడుక్కునే వాళ్లను చూసి ఇటువంటి వాళ్లకు దానం చేయొచ్చుకదా హుండీలో వేయడంకన్నా అని అన్నవన్నీ అనుభవాలు రాసాడు. ఇవీ సంఘపరివార్‌ అసహనానికి కారణాలైనవి. కనిపించని దేవుళ్ల కన్నా జీవితమంతా దళిత బడుగువర్గాల కోసం పోరాడి, హిందూ మతంలోని అస్పృశ్యతకు వ్యతిరేకంగా పోరాడిన అంబేద్కర్‌ను ఆదర్శంగా తీసుకోవచ్చు కదా అని చెప్పడం నేరమై పోయింది తెలంగాణ రాష్ట్రంలో. ఇంక ఇటువంటి వాతావరణంలో గద్దర్‌ మీద హత్యాప్రయత్నం జరిగి పద్దెనిమిది సంవత్సరాలు గడిచిన సందర్భం వస్తున్నది. తెలంగాణ రాష్ట్రం ఏర్పడినాక ఇది మొదటి ఏప్రిల్‌ 6. ఎన్‌కౌంటర్‌ మృత దేహాల స్వాధీనం గురించి మాట్లాడినందుకు, ప్రజాస్వామిక తెలంగాణ గురించి మాట్లాడినందుకు, రిజర్వేషన్‌ల వర్గీకరణ గురించి మాట్లాడినందుకు ఆయన మీద హత్యాయత్నం జరిగింది. అది స్పష్టంగా రాజ్యం చేసిన దాడి. అప్పుడు అధికారంలో తెలుగుదేశం పార్టీ ఉన్నది. ఆ తర్వాత కాంగ్రెస్‌ ప్రభుత్వం వచ్చింది. వరుసగా ఆంధ్రప్రదేశ్‌ సమైక్య రాష్ట్రంలో ఎవరి కాలంలోనైనా హత్యా ప్రయత్నం చేసిన వారిని కనుగొని శిక్షించడం కాదు గదా, కనీసం కేసు పెట్టే యత్నం కూడా ఏ ముఖ్యమంత్రీ చేయలేదు. తెలంగాణ ప్రభుత్వంలోను విప్లవకారుల కోసం గాలింపు చర్యలు, పోలీసు కాల్పులు జరుగుతున్నాయి. అటువంటి కాల్పుల్లో ఖమ్మం జిల్లాలో మావోయిస్టు అనే అనుమానంతో ఒక ఆదివాసీని చంపేసారు కూడా. ఎన్‌కౌంటర్లు జరుగుతున్నాయి. లాకప్‌ హత్యలు జరుగుతున్నాయి. నిషేధాలు, నిర్బంధాలు, కుట్రకేసులు మళ్లీ మొదలయ్యాయి. కనుక గద్దర్‌ మీద హత్యా ప్రయత్నంపై తెలంగాణ ప్రభుత్వమైనా విచారణ జరిపి నేరస్తులను శిక్షిస్తుందా?వరవరరావు
