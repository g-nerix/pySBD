ఉత్తరాంధ్ర, యానాం, కృష్ణా, ఉభయ గోదావరి జిల్లావాసులకు అవకాశంవిశాఖలోని ఇందిరా ప్రియదర్శిని మైదానంలో నిర్వహణఆంధ్రజ్యోతి,(విశాఖపట్నం): విశాఖపట్నం ఆర్మీరిక్రూట్‌మెంట్‌ ర్యాలీ ఆధ్వర్యంలో జూలై 3వ తేదీ నుంచి 13వ తేదీ వరకూ రిక్రూట్‌మెంట్‌ ర్యాలీ నిర్వహిస్తున్నారు. 
పోర్టు రోడ్డులోని ఇందిరా ప్రియదర్శిని స్టేడియంలో ఈ ర్యాలీ నిర్వహిస్తున్నారు. 
కేటగిరి, డివిజన్ల వారీగా ఎంపిక నిర్వహించేందుకు జిల్లా యంత్రాంగం తగిన ఏర్పాట్లు చేస్తోంది. 
జిల్లా కలెక్టర్‌ నేతృత్వంలో ఈ ర్యాలీ చేపట్టనున్నారు. 
పూర్తిగా ఎ.
ఆర్‌.
ఓ ఆధ్వర్యంలోనే ఎంపిక జరగనున్నది. 
విశాఖపట్నం, అనకాపల్లి డివిజన్ల అభ్యర్థులకు జూలై 4న, నర్సీపట్నం, పాడేరు డివిజన్ల అభ్యర్థులకు జూలై 5న, శ్రీకాకుళం డివిజన్‌ అభ్యర్థులకు జూలై 6న, టెక్కలి డివిజన్‌ అభ్యర్థులకు జూలై 7న, పాలకొండ డివిజన్‌ అభ్యర్థులకు జూలై 8న, విజయనగరం డివిజన్‌ అభ్యర్థులకు జూలై 9న, పార్వతీపురం డివిజన్‌ అభ్యర్థులకు జూలై 10న, పశ్చిమగోదావరి, యానాం ప్రాంతాల వారికి జూలై 11న, తూర్పుగోదావరి, కృష్ణా జిల్లాల అభ్యర్థులకు జూలై 12న దేహదారుఢ్య పరీక్షలు నిర్వహిస్తారు. 
వీరందరూ వారికి కేటాయించిన తేదీలకు ఒక రోజు ముందే పరీక్షలు నిర్వహించే స్థలానికి వచ్చి టోకెన్లు తీసుకోవాల్సి ఉంటుంది. 
దేహదారుఢ్య పరీక్షలకు విశాఖలోని ఇందిరా ప్రియదర్శిని మైదానానికి ఆయా తేదీల్లో హాజరయ్యే అభ్యర్థులు ముందురోజే వచ్చి టోకెన్లు తీసుకోవాలి. 
టోకెన్లు కలిగి ఉండే అభ్యర్థులకు మాత్రమే దేహదారుఢ్య పరీక్షలు నిర్వహిస్తారు. 
ఉదయం 4 గంటల ఉంచి 7 గంటల మధ్య మాత్రమే ఈ దేహదారుఢ్య పరీక్షలు నిర్వహిస్తారు. 
దేహదారుఢ్య పరీక్షలను రెండు విధాలుగా నిర్వహిస్తారు. 
ఒకటి పరుగు పందెం. 
రెండోది పులప్స్‌ తీయడం.
. 
పరుగుపందెంలో ఒక మైలు దూరం (అంటే ఒకటిన్నర కిలోమీటరు) పరుగు తీయాల్సి ఉంటుంది. 
సోల్జర్‌ డ్యూటీ అభ్యర్థులైతే ఆరు నిమిషాల్లో పరుగు పూర్తి చేయాల్సి ఉంటుంది.  
ఇతర కేటగిరిల్లోని అభ్యర్థులు అదే దూరాన్ని 6 నిమిషాల 20 సెకన్లలో పూర్తి చేయాలి. 
ఇక పులప్స్‌ విషయానికొస్తే.
. 
ఎనిమిది అడుగుల ఎత్తున్న రాడ్‌ పట్టుకుని కనీసం ఆరు పులప్స్‌ తీయాలి. 
అంతేకాదు జిగ్‌జాగ్‌లో ఉన్న 9 అడుగుల గొయ్యిని దూకడంలో కూడా ప్రతిభ చూపాల్సి ఉంటుంది. 
ఎంపికైన అభ్యర్థులకు నెలకు సుమారు రూ.24 వేల జీతంతో పాటు ఇతరత్రా అలవెన్సులు ఉంటాయి. 
నిబంధనల ప్రకారం ఇతరత్రా సేవలు కూడా అందుబాటులో ఉంటాయి. 
సంవత్సరానికి 60 రోజుల వేతనంతో కూడిన సెలవులు ఉంటాయి. 
30 రోజుల ఆకస్మిక సెలవులు (క్యాజువల్‌ లీవ్‌), వైద్యుల సిఫారసు మేరకు అసరమైన వైద్యపరమైన సెలవులు పొందుతారు. 
నిబంధనలను అనుసరించి పదోన్నతులు, సర్వీస్‌ పెన్షన్‌ నిర్ణయిస్తారు. 
రాత పరీక్ష.
.
దేహదారుఢ్య, వైద్యపరీక్షల్లో ఉత్తీర్ణులైన వారికి రాత పరీక్ష నిర్వహిస్తారు. 
విశాఖపట్నం ఆర్మీ రిక్రూట్‌మెంట్‌ ఆఫీస్‌ వారి ఆధ్వర్యంలో ఈ కామన్‌ ఎంట్రన్స్‌ పరీక్షలు నిర్వహిస్తారు. 
సోల్జర్‌ జనరల్‌ డ్యూటీ, ట్రేడ్‌మెన్‌ పరీక్షలకు హాజరయ్యే అభ్యర్థులకు ప్రతి ప్రశ్నకు రెండు మార్కులుంటాయి. 
తప్పు రాస్తే అర మార్కు కట్‌ చేస్తారు. 
సోల్జర్‌ జనరల్‌ క్లర్క్‌, స్టోర్‌ కీపర్‌, సోల్జర్‌ టెక్నికల్‌ రాతపరీక్షలకు హాజరయ్యే అభ్యర్థులకు ప్రతి ప్రశ్నకు నాలుగు మార్కులుంటాయి. 
అలాగే తప్పు రాస్తే ఒక మార్కు కట్‌ చేస్తారు. 
అభ్యర్థులు వారి అర్హతలను తెలిపే సర్టిఫికెట్లు తీసుకు రావాలి. 
ఒక్కో సర్టిఫికెట్‌కు రెండేసి జెరాక్స్‌ కాపీలతో హాజరుకావాలి. 
నేటివిటీ, పదోతరగతి సర్టిఫికెట్లు తప్పనిసరి, మిగిలిన సర్టిఫికెట్లు కూడా అభ్యర్థులు తీసుకురావాల్సి ఉంటుంది. 
ఎస్టీ అభ్యర్థులు ఆర్డీవో, తహసీల్దార్‌చే ధ్రువీకరించిన సర్టిఫికెట్‌ తీసుకురావాలి. 
క్యారెక్టర్‌ సర్టిఫికెట్‌, ట్రాన్స్‌ఫర్‌ సర్టిఫికెట్‌ (టీసీ)లతో హాజరుకావాలి. 
అలాగే  ఎన్‌సీసీ, స్పోర్ట్స్‌, ఐఐటీ, కంప్యూటర్‌ సర్టిఫికెట్స్‌ ఏమైనా ఉంటే వాటిని తీసుకురావాల్సి ఉంటుంది. 
ఎక్స్‌సర్వీస్‌మెన్‌ వారసులైతే చీఫ్‌ రికార్డు ఆఫీసర్‌ లేదా సమానమైన రికార్డు ఆఫీసర్‌ చేత సంతకం చేసిన రిలేషిన్‌ిషిప్‌ సర్టిఫికెట్‌తో హాజరుకావాలి. 
యుద్ధంలో మృతిచెందిన వారి వారసులకు ప్రత్యేక అవకాశం ఉంది. 
వీరు ఆర్మీ రిక్రూట్‌మెంట్‌ ఆఫీస్‌లో సంప్రదించాలి. 
కొత్తగా తీయించుకున్న పాస్‌పోర్టు సైజు ఫొటోలు 12 ఉండాలి. 
ఆర్మీలో చేరినా, ఎటువంటి స్థానంలోకి వెళ్లినా, ఎన్ని సంవత్సరాలు సర్వీసు చేసినా తప్పుడు పత్రాలు ఇచ్చిన వారిని తొలగిస్తారు. 
అభ్యర్థులకు ముందురోజు ఇచ్చే టోకెన్లను సద్వినియోగం చేసుకోవాలి. 
వాటిని దుర్వినియోగం చేసినట్టు గుర్తిస్తే కేసులు పెట్టి తగిన విధంగా శిక్షిస్తారు. 
ఎత్తు విషయంలో ఒక నిర్ధారణకు వచ్చిన తరువాతే అభ్యర్థులు ర్యాలీకి రావాలి. 
లేనిపోని అపోహలు వద్దు. 
నేటివిటీ సర్టిఫికెట్‌ తప్పనిసరిగా తీసుకురావాలి. 
డివిజన్ల వారీగా వారికిచ్చిన తేదీల ప్రకారం అభ్యర్థులు రావాలి. 
వసతి సౌకర్యాలు ఎవరికి వారే ఏర్పాటు చేసుకోవాలి. 
టాటూలుంటే టాటా చెబుతారు.
.
ఇప్పటి యువత ఎంతో క్రేజ్‌గా వేయించుకుంటున్న టాటూలుంటే ఇంక అంతే సంగతులు. 
శరీరంపై బయటకు కనిపించేటట్టు టాటూ(పచ్చబొట్టులు) ఉంటే వారిని ఆర్మీలోకి అనుమతించరు. 
దేవుడి బొమ్మలు, చిన్న చిన్న పచ్చబొట్టులున్న వారిని పరిశీలించి అనుమతిస్తారు. 
దీనికి కూడా అభ్యర్థులు ఓ ధ్రువీకరణ పత్రాన్ని సమర్పించాల్సి ఉంటుంది. 
అభ్యర్థుల సర్టిఫికెట్ల పరిశీలన, దేహదారుఢ్య పరీక్షలు, మెడికల్‌ పరీక్షలు జరిగే సమయంలో రిక్రూట్‌మెంట్‌ వారు కానీ, ప్రభుత్వం కానీ ఎటువంటి వసతులు కల్పించదు. 
ఆహారం, మంచినీరు తదితరాలను అభ్యర్థులే ఏర్పాటు చేసుకోవాలి. 
అలాగే ఈ పరీక్షలు, పరిశీలన జరిగే సమయంలో అభ్యర్థులకు సంబంధించి వేరెవ్వరినీ కూడా ఆ ప్రదేశంలోకి అనుమతించరు. 
అభ్యర్థులు సర్టిఫికెట్లు, సామ గ్రి వారే భద్రపర్చుకోవాలి. 
సెల్‌ఫోన్‌ వంటి మరే ఇతర సాంకేతిక పరికరాలు ఎంపిక ప్రదేశంలోకి అనుమతించరు. 
రిక్రూట్‌మెంట్‌ సమయంలో అభ్యర్థులు గాయపడినా, మృతి చెందినా ఆర్మీకి సంబంధం ఉండదు. 
అభ్యర్థులు వారి సొంత బాధ్యతపై ర్యాలీలో పాల్గొనాలి. 
ఎంపిక పూర్తిగా ఉచితంగా నిర్వహించే ప్రక్రియ. 
దీని కోసం దళారులను ఆశ్రయించి మోసపోకూడదు. 
ఆర్మీలో చేరదలచిన వారికి ‘మొదట వచ్చిన వారికి ప్రాధాన్యత’ అనే సూత్రం వర్తిస్తుంది. 
ప్రవేశ ద్వారం వద్ద ఎటువంటి తొక్కిసలాట జరిగినా ఎ.
ఆర్‌.
ఒ. 
సిబ్బంది, పోలీసులు తగిన చర్యలు తీసుకుంటారు.
సోల్జర్‌ క్లర్క్‌/స్టోర్‌ కీపర్‌ టెక్నికల్‌ పోస్టుకు ప్లస్‌2లో సైన్స్‌, ఆర్ట్స్‌, కామర్స్‌ల్లో ఏదో విభాగంలో 40 శాతం మార్కులు సాధించి ఉండాలి. 
బీఎస్సీ మ్యాథ్స్‌, ఇంగ్లీషు చదివిన వారికి లేదా పాస్‌ అయిన వారికి 40 శాతం మార్కుల నిబంధ నుంచి మినహాయింపు ఉంటుంది. 
వీరు 162 సెంటిమీటర్ల ఎత్తు, 50 కిలోల బరువు ఉండాలి. 
చాతి వెడల్పు 77 సెంటిమీటర్లుండాలి. 
శ్వాస తీస్తే 5 సెంటిమీటర్లు పెరగాలి. 
1992 జూలై 3-1998 జనవరి 3వ తేదీల మధ్య జన్మించి ఉండాలి. 
ట్రేడ్స్‌మన్‌.
.
హౌస్‌కీపర్‌, మెస్‌కీపర్‌ పోస్టులకు ఎనిమిదోతరగతి పాసై ఉండాలి. 
షెఫ్‌, డ్రెస్సర్‌, పెయింటర్‌, ఆర్టిసన్‌, స్టివర్డ్‌, సపోర్టుస్టాఫ్‌, వాషర్‌ మెన్‌, టైలర్‌ తదితర పోస్టులకు పదో తరగతి లేదా ఐటీఐ పాసై ఉండాలి. 
వీరు 166 సెంటిమీటర్లు ఎత్తు ఉండి, 48 కిలోల బరువుండాలి. 
చాతి వెడల్పు 76 సెంటిమీటర్లుండి శ్వాస తీసేటప్పుడు 5 సెంటిమీటర్లు పెరగాలి. 
1992 జూలై 3, 1998 జనవరి 3వ తేదీ మధ్య జన్మించి ఉండాలి. 
సోల్జర్‌ జనరల్‌ డ్యూటీ  పోస్టులకు పదోతరగతిలో కనీసం 33 శాతం లేదా డిగ్రేడు (33-45 శాతం)లో ప్రతి సబ్జెక్ట్‌లో 45 శాతం మార్కులతో పాసై ఉండాలి. 
166 సెంటిమీటర్ల ఎత్తుండి, 50 కిలోల బరువుండాలి. 
చాతి వెడల్పు 77 సెంటిమీటర్లుండి, శ్వాసతీసేటప్పుడు 5సెంటిమీటర్లు పెరగాలి. 
1994 జూలై 3-1998 జనవరి 3వ తేదీల మధ్య జన్మించి ఉండాలి. 
టెన్‌ ప్లస్‌ 2లో ఫిజిక్స్‌, కెమిస్ర్టీ, మ్యాథ్స్‌, ఇంగ్లీషు సబ్జెక్ట్‌లలో 45 శాతం మార్కులతో పాసై ఉండాలి. 
లేదా ఏఐసీటీఈ చేత గుర్తింపబడిన విద్యాసంస్థ నుంచి 3 సంవత్సరాల డిప్లొమా (ఇంజనీరింగ్‌), పదో తరగతిలో 50 శాతం మార్కులతో పాసై ఉండాలి. 
165 సెంటిమీటర్ల ఎత్తుండాలి. 
50 కిలోల బరువుండాలి. 
చాతి వెడల్పు 77 సెంటిమీటర్లుండి, శ్వాసతీసుకునేటప్పుడు 5 సెంటిమీటర్లు పెరగాలి. 
1992 జూలై 3 నుంచి 1998 జనవరి 3 మధ్య జన్మించి ఉండాలి. 
సోల్జర్‌ నర్సింగ్‌ అసిస్టెంట్‌ పోస్టులకు ఫిజిక్స్‌, కెమిస్ర్టీ, బయోలజీ, ఇంగ్లిషు సబ్జెక్ట్‌లలో 40 శాతం మార్కులతో ప్లస్‌ 2 లో పాసై  ఉండాలి. 
లేదా సీ-2 గ్రేడ్‌ పాసై ఉండాలి. 
లేదా కెమిస్ర్టీ, ఫిజిక్స్‌, బోటనీ, బయోలజీ, బయోసైన్స్‌, ఇంగ్లిషు సబ్జెక్ట్‌లలో సాధారణ మార్కులతో బీఎస్సీ పాసై ఉండాలి. 

